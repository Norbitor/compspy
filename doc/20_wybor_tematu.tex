\section {Wybór tematu}
Po przejrzeniu dostępnych tematów prac projektowych wybrano ten dotyczący systemu do monitorowania pracowni laboratoryjnej. Taki system mógłby być wykorzystany nie tylko przez prowadzących zajęcia na uczelni lub w szkole, ale również w zakładach pracy, gdzie kierownik chciałby mieć możliwość ciągłego podglądu na pulpity pracowników. 

Przykładem takiego powszechnie wykorzystywanego systemu o podobnym działaniu jest system podglądu kas samoobsługowych w supermarketach. W takim miejscu jest zwykle kilka takich kas, ale są one pod ciągłym nadzorem pracownika sklepu, który oprócz rozwiązywania problemów i pomocy, jest odpowiedzialny także za sprawdzanie co i jak jest nabijane. Na takim stanowisku pracownika są wyświetlane okienka poszczególnych kas, wraz z listą nabitych produktów, sumą rachunku oraz informacje o potrzebnej autoryzacji pracownika.

